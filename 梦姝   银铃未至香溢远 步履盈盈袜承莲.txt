银铃未至香溢远，步履盈盈袜承莲。
云髻青丝风飘馨，螓首蛾眉鱼惊潜。
秋波流转熠星汉，丹唇微阖吐幽兰。
削肩荧荧落征雁，楚腰纤纤拂素绢。
皓颈玉臂愧婵娟，葱指脂腕羞水仙。
修袖流风柳迎春，轻裾曳雾花含烟。
媚媚容态娇霞云，泠泠齿音鸣镯环。
歌声慢发开檀点，散入江风萦廊檐。
歌罢幽叹顾影怜，绣衫斜掩泪眼边。
空忆诗情思宛转，凝愁远眺心微澜。
忽至柳堤妆新脸，低额颦眉水漪涟。
潋滟如芳愁绪敛，矫首开眼春盎然。
倚尽长栏观双燕，暗想琼枝伴月牵。
漫步绿茵素手闲，时将落英信手拈。
风拂芙蓉闭月帘，轻移罗伞舞蹁跹。
斜照无情催人晚，影依迤径思绵绵。
濛濛烟雨青山隐，澹澹碧波月色寒。
斯人远去未足看，贱子归来还忘餐。
